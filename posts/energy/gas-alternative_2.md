---
  id: 'dod392884'
  title: '2 Газова альтернатива: як Україна може допомогти Європі подолати енергетичну кризу'
  date: '2022-06-29'
  category: 'energy'
  smallText: 'Україна з 30 червня 2022 року відновить експорт електроенергії до Європи. Як наголошують в «Укренерго», виконання вимог ENTSO-E могло тривати близько року, але Україні це вдалося здійснити в значно коротші строки, зокрема, завдяки сприянню всіх операторів системи передачі та операторів сусідніх країн. Чи є у Європи шанс залишитися з енергоресурсами, повністю відмовившись від партнерства з росією і як цьому процесу може сприяти Україна....'
  image: 'gas-alternative.png'
---

![energy alt](gas-alternative.png)

Україна з 30 червня 2022 року [відновить](https://mind.ua/news/20243719-ukrayina-ta-es-vidnovlyuyut-mizhderzhavnu-torgivlyu-elektroenergieyu-ukrenergo) експорт електроенергії до Європи. Як наголошують в «Укренерго», виконання вимог ENTSO-E могло тривати близько року, але Україні це вдалося здійснити в значно коротші строки, зокрема, завдяки сприянню всіх операторів системи передачі та операторів сусідніх країн. Чи є у Європи шанс залишитися з енергоресурсами, повністю відмовившись від партнерства з росією і як цьому процесу може сприяти Україна, розповів Mind експерт Офісу реформ Кабінету Міністрів України Максим Гардус.

Які ще альтернативи існують для Європи у цій сфері Mind розповідав у матеріалі [«Вирішальний момент. Як Європі скоротити споживання російських енергоносіїв»](https://mind.ua/publications/20243694-virishalnij-moment-yak-evropi-skorotiti-spozhivannya-rosijskih-energonosiyiv).

Вплив російської агресії в Україні сьогодні відчувається далеко за її межами. Так, в країнах Європи помітно зростають ціни на продовольство та харчі, є дефіцит постачання зернових культур та олії. Ще гостріше стоїть питання енергоносіїв, адже росія, яка є основним постачальником газу, вугілля та нафти, намагається диктувати свої правила, змінює умови контрактів і погрожує зупиненням постачання.

Різка відмова від російських ресурсів може позначитися на якості життя європейців, але працювати з країною-терористом та спонсорувати війну більше ніхто не хоче. Отже, йде глобальне переформатування ринку енергетики, пошук нових джерел і партнерів. 

## Чи може українська електроенергія стати альтернативою російському газу?

Повне відключення України від електромереж росії та білорусі відбулося 24 лютого 2022 року. Спочатку воно було планове: тестування роботи в ізольовану форматі, які мали пройти 24–26 лютого 2022 року. 27 лютого Україна мала знову підключитися до сусідніх країн. Проте повномасштабне вторгнення росії в Україну змінило плани та остаточно поставило крапку в будь-яких відносинах з агресором. Про це [писав](https://www.facebook.com/permalink.php?story_fbid=487405536344745&id=100052259093871) міністр енергетики Герман Галущенко на своїй сторінці у Facebook.

На подив російського агресора, Україна не тільки змогла самостійно забезпечити свої потреби в електроенергії, а й із 30 березня [розпочала](https://ua.energy/zagalni-novyny/ukrenergo-vidkryvaye-mozhlyvist-dlya-eksportu-elektroenergiyi-v-polshhu/) постачання ресурсу до Польщі. Це стало можливим завдяки стрімкому приєднанню України до так званого енергетичного Євросоюзу – до європейської енергетичної системи ENTSO-E.

>Експорт української електроенергії дозволить країнам Європи швидше та без вагомих коливань відмовитися від постачань із росії. Для України ж це важливий елемент інтеграції до ЄС і можливість отримати додаткові кошти для фінансування протистояння у війні та повоєнного відновлення.

Навіть зараз, у воєнний період, Україна нарощує обсяги експорту електроенергії. Про це [повідомив](https://suspilne.media/242875-ukraina-zbilsue-eksport-elektroenegrii-do-es-smigal/) прем’єр-міністр Денис Шмигаль на засіданні Кабміну 24 травня: «У квітні експорт електроенергії до Польщі зріс на 35%, порівняно з довоєнним січнем. До кінця року ми плануємо розширити можливості українських енергетичних компаній і зможемо експортувати до ЄС близько 800 МВт електроенергії на добу».

![gas-alternative graffic](gas-alternative-grafic.png)

Нагадаємо: наразі Україна має технічні можливості експортувати в ЄС до 2 ГВт на добу. У планах – збільшення обсягів до 4,5-5 ГВт, а за найбільш оптимістичним сценарієм – до 6 ГВт. Так, уже з 30 червня Україна відновить експорт електроенергії до ЄС. Як [повідомляють](https://ua.energy/zagalni-novyny/entso-e-pogodylo-vidnovlennya-eksportu-ukrayinskoyi-elektroenergiyi-do-yes-z-30-chervnya-2022-roku/) в «Укренерго» такі плани погодили ENTSO-E. Це дозволить Україні збільшити постачання та енергетичну підтримку країн Європейського Союзу. Вже зараз йдеться про те, що [імпортована](http://mpe.kmu.gov.ua/minugol/control/uk/publish/article?art_id=245650833&cat_id=35109) електроенергія з України до ЄС може замістити близько 17% російського газу, а отже, дозволить поступово відходити від співпраці з росією.

## Чому співпраця з Україною матиме не тільки економічні, а й екологічні переваги?

Електроенергію Україна виробляє на атомних, гідро- та теплоелектростанціях (далі АЕС, ГЕС, ТЕС) та з альтернативних джерел. За [даними](https://mind.ua/news/20234989-virobnictvo-elektroenergiyi-za-rik-zroslo-na-52) Міністерства енергетики, основну частку в загальному виробітку електроенергії 2021 року становили АЕС – 55,1%, ТЕС і ТЕЦ – 29,3%, ГЕС і ГАЕС – 6,7%.

![gas-alternative graffic](gas-alternative-grafic-2.jpg)

Нагадаємо: наразі Україна має технічні можливості експортувати в ЄС до 2 ГВт на добу. У планах – збільшення обсягів до 4,5-5 ГВт, а за найбільш оптимістичним сценарієм – до 6 ГВт. Так, уже з 30 червня Україна відновить експорт електроенергії до ЄС. Як [повідомляють](https://ua.energy/zagalni-novyny/entso-e-pogodylo-vidnovlennya-eksportu-ukrayinskoyi-elektroenergiyi-do-yes-z-30-chervnya-2022-roku/) в «Укренерго» такі плани погодили ENTSO-E. Це дозволить Україні збільшити постачання та енергетичну підтримку країн Європейського Союзу. Вже зараз йдеться про те, що [імпортована](http://mpe.kmu.gov.ua/minugol/control/uk/publish/article?art_id=245650833&cat_id=35109) електроенергія з України до ЄС може замістити близько 17% російського газу, а отже, дозволить поступово відходити від співпраці з росією.

## Чому співпраця з Україною матиме не тільки економічні, а й екологічні переваги?

Електроенергію Україна виробляє на атомних, гідро- та теплоелектростанціях (далі АЕС, ГЕС, ТЕС) та з альтернативних джерел. За даними Міністерства енергетики, основну частку в загальному виробітку електроенергії 2021 року становили АЕС – 55,1%, ТЕС і ТЕЦ – 29,3%, ГЕС і ГАЕС – 6,7%.

![gas-alternative graffic](gas-alternative-grafic-2.jpg)

Проте 2021 року в Україні зросли обсяги виробництва електроенергії на гідроелектростанціях на 37,7% та через альтернативні джерела – на 15,3% у порівнянні з попереднім роком. Це гарна тенденція, яка повинна зберігатися.

>Під’єднання до європейських енергетичних мереж зобов’язує Україну розпочати глобальне «озеленення» енергетики та значно збільшити частку виробітку електроенергії з відновлювальних джерел. Модернізація технологій виробництва не тільки зробить його екологічнішим, а й дозволить збільшити обсяги.

До того ж Україна має потенціал для будівництва нових електростанцій, а це – і можливість інвестицій для Європи, і тисячі нових робочих місць для українців.

## Чим ще буде корисна Україна для Європи?

Україна – надійний партнер Європи, який виконує всі свої зобов’язання. Перехід на новий етап співпраці з енергопостачання допоможе забезпечити необхідний об’єм ресурсу, врегулювати ціни, і найголовніше, назавжди позбавитися від кабальних умов співпраці з російською федерацією.

>Окрім забезпечення Європи електроенергією, Україна пропонує європейським компаніям скористатися українськими системами підземних газосховищ. Це допоможе створювати необхідні стратегічні запаси для «згладжування» сезонних цінових коливань для населення та підприємств.

Під цю мету Україна готова виділити до половини своїх потужностей, загальний об’єм яких становить більше 30 млрд куб. м газу. Про це йшлося у зверненні заступника міністра енергетики України Миколи Колісника під час виступу на 25-й конференції Gazterm-2022.

Відмова європейських країн від будь-яких економічних відносин із росією вдарить по її бюджету та зменшить матеріальну базу ведення воєнних дій. Кожна хвилина зволікання запровадження масштабних економічних санкцій має жахливу ціну для Україну: життя українських громадян, зруйновані помешкання та об’єкти інфраструктури, незворотні економічні та демографічні втрати. Для Європи ж це – зменшення платоспроможності її населення, шалена інфляція, продовольча криза.

Саме час зважитися за рішучі дії, аби російська агресія в Україні не мала нищівних наслідків для всієї Європи!

