---
  id: 'iwdbr9e'
  title: '8 Україна підписала угоду про «зерновий коридор 33'
  date: '2021-07-13'
  category: 'economy'
  smallText: 'Було підписано дві дзеркальні угоди у тристоронньому форматі. Підпис від України поставив міністр інфраструктури Олександр Кубраков, від ООН – Антоніу Гутерріш та від Туреччини – міністр оборони цієї країни Хулусі Акар. У такому ж форматі від росії документ підписав міністр оборони Сергій Шойгу.'
  image: 'turkey-grain.png'
---

## Україна підписала угоду про «зерновий коридор»
#### Вивіз відбуватиметься з портів Одеси, Чорноморська та Південного
![e-commerce e-shop alt](https://s.mind.ua/img/forall/a/202447/48.png?1658517726)

Україна наново віднайшла вихід до моря. У п'ятницю, 22 липня, [у Стамбулі було укладено угоду](https://mind.ua/news/20244748-ukrayina-pidpisala-ugodu-pro-zernovij-koridor), що дає змогу розблокувати експорт зерна з чорноморських портів.


Було підписано дві дзеркальні угоди у тристоронньому форматі. Підпис від України поставив міністр інфраструктури Олександр Кубраков, від ООН – Антоніу Гутерріш та від Туреччини – міністр оборони цієї країни Хулусі Акар. У такому ж форматі від росії документ підписав міністр оборони Сергій Шойгу.

Колишній посол України в США, дипломат Валерій Чалий, зазначив, що такий нестандартний хід, що дозволяє розділити два документи, заслуговує на «вподобайку» за винахідливість. «Принаймні не довелося соромитися загальних відео та фото зі злочинцем», – написав він.

Які можливості тепер отримують усі учасники процесу, що виграє Україна і які камені можуть бути приховані під товщею морської води та політики?

Документ був підписаний у присутності президента Туреччини Реджепа Таїпа Ердогана. Цей факт і місце підписання – палац османських султанів Долмабахче на березі Босфору – наочно демонстрували (або мали продемонструвати), хто відіграє головну роль у тому, що відбувається, і кому світ має дякувати за порятунок від голоду.

> Ердоган зазначив, що зернова угода «стане новим поворотним пунктом, який відродить надію на світ». Тим часом військові питання – принаймні у публічній частині переговорів, принципово не обговорювалися.

Антоніу Гутерріш сказав, що стамбульська угода ширша за інтереси України та росії і зачіпає весь світ.

### Що прописано у договорі

* утворюється гуманітарний коридор для аграрних вантажів та добрив, включаючи аміак, що експортуються з портів Одеси, Чорноморська та «Південного», гаранти безпеки для України через розмінування фарватерів – ООН та Туреччина;
* військові конвої не передбачені, але НАТО розпочало навчання у Чорному морі;
* адмініструватиме процеси Загальний Координаційний центр.

> Інспекційні групи, створені в Туреччині, оглядатимуть та супроводжуватимуть судна в українські порти. У територіальних водах України вся діяльність здійснюється лише українською стороною.


* сторони не здійснюватимуть жодних нападів на торгові судна, а жодні судна, літаки та БПЛА не можуть наближатися до гуманітарного коридора;
* можуть залучатися мінні тральщики третіх країн;
* договір укладено на 120 днів і може бути пролонговано;
* текст документа має бути ратифікований Кабміном. Особливо наголошено, що українське суспільство буде ознайомлене з усіма деталями домовленостей.

> Турецька сторона, згідно з повідомленнями місцевих ЗМІ, прогнозує, що найближчими днями у Чорному морі відновляться морські вантажоперевезення. Реальніший термін, за прогнозами ООН – від двох тижнів.


### Результат на табло

Без жодних застережень, розблокування портів та можливість відновлення торгівлі основною експортною категорією – це величезний прорив та підтримка для української економіки та аграрної галузі зокрема.

Ціни на агропродукцію в Україні, [які зараз перебувають нижче за рівень собівартості](https://mind.ua/publications/20244772-stambulski-ugodi-shcho-oznachae-rozblokuvannya-eksportu-ukrayinskogo-zerna), неминуче зростуть. Оціночно, за рахунок економії на логістиці закупівельна вартість у середньому може зрости на $100 за тонну.

Також активізація експорту та приплив валютної виручки допоможе стабілізувати гривню, якій вочевидь затісний навіть [скоригований Нацбанком курс у 36,6 грн/$](https://mind.ua/publications/20244718-blizhche-do-realnosti-naskilki-pidbadorit-eksporteriv-novij-oficijnij-kurs-dolara). Щоденні втрати України від блокування портів лише у зерновому сегменті оцінювалися у $170 млн – тепер ці кошти частково зможуть повернутися в економіку.


> Світовий ринок вже відчув зниження тиску «чинника України» – у день підписання договору Чиказька біржа зафіксувала 3%-ве зниження ціни на пшеницю. Функціонери ООН зітхнули з полегшенням, пафосно назвавши договір «маяком надії».

Також до досягнутих результатів, які хоч безпосередньо й не стосуються України, можна віднести підвищення міжнародного статусу президента Реджепа Ердогана, який був основним двигуном цих переговорів.

### Фактори ризику

Незважаючи на розблокування портів, фактор невизначеності залишається, оскільки через 120 днів потрібно буде укладати нову угоду. Умови, які може висунути росія, ризикують виявитися неприйнятними. З 4-місячним горизонтом складно планувати роботу у такому бізнесі, як аграрний, де озимий урожай потрібно посіяти у вересні 2022 року, а продати (якщо вийде) – влітку 2023-го.

Також у цьому контексті постає питання, навіщо росії ставити підпис під документом і відмовлятися від можливості тиску на світову спільноту голодом, а на Україну – вимиванням ресурсів та руйнуванням економіки? Відповіді дві.

> Перша – імідж країни, з чиєї вини голодуватимуть мільйони людей – це навряд чи те, чого прагне кремль, хоча в плані репутації втрачати йому вже нема чого. Також для рф, як йшлося вище, залишається «гачок» у вигляді необхідності переглянути угоду через 120 днів.

Друга версія – прозаїчніша. Хоча українська сторона декларувала, що зернова угода не передбачала послаблення санкцій проти агресора, це не зовсім так.


Тоді ж у Стамбулі Антоніу Гутерріш та Сергій Шойгу підписали Меморандум про взаємодію між росією та ООН у сприянні постачанням російської с/г продукції та добрив на світові ринки. Формально ці категорії не підпадали під санкції, проте міжнародні компанії вимагали додаткових гарантій від регулятора щодо можливості безкарно працювати з ними. І тепер вони їх одержали.